---
author: parksounds
date: 2018-02-22
layout: default
link: https://parksounds.se/artister/hurula/
slug: hurula
title: Hurula
spotify: 5haVwjDd8z1dsR0uQewwoP
youtube: HemJrHpNlH0
image: https://res.cloudinary.com/parksounds/image//fetch/c_fill,w_1200,h_630,f_auto/https://parksounds.se/images/artists/hurula-park-sounds-2018.jpg
---

![{{page.title}}]({{page.image}})

# Hurula

Det är en stor ära för oss att presentera Hurula på scen på Park Sounds, en av landets mest intressanta liveakter.

Hurula är det svenska punkarvets mest självklara fanbärare. Solodebuten ”Vi är människorna våra föräldrar varnade oss för” slog ner som en poppunkig bomb 2014 och hyllades av såväl kritiker som publik. Hurula nominerades till Guldmicken och Årets Pop på P3 Guld samt som Årets nykomling och Årets Rock på Grammisgalan. Hösten 2016 släpptes äntligen uppföljaren – albumet "Vapen till dom hopplösa”.

Nya EPn "Oss är allt" släpptes under vintern och du har säkert hört “Varje ensam natt” på radio eller valfri streamingtjänst.

Hurulas texter är råa, ärliga och beskriver det kalla i livet. Ensamheten, att glömma, att hoppas, att komma tillbaka.

Hurulas knockoutframträdande i en grusgrop i SVTs Ebbots ark fick Rebecca & Fiona att börja gråta och Ola Salo att utbrista “Jag känner mig helt jävla bortblåst av den här spelningen!”

Vi är redo för svett, attityd och känslor när Hurula äntrar scenen på Park Sounds den 19 maj. 
