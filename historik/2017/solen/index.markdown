---
author: parksounds
comments: false
date: 2017-03-28 10:23:42+00:00
layout: archived
link: https://parksounds.se/historik/2017/solen/
redirect_from: /artister/solen/
slug: solen
title: Solen
wordpress_id: 498
spotify: 0kO8xM63TaZM13XlV7yQXk
---

<img src="/images/2017/logo-1.svg" alt="Park Sounds 2017">


# Solen


<img src="/images/2017/solen.jpg">

_"Sveriges popscen är er att ta över"_
I morgon släpper Solen sitt nya album "Känslor säljer / Miljonär", som redan fått topprecensioner i bl a Gaffa och Hymn (se nedan).
Oavsett om dom jämförs med **Kent** eller **Imperiet**, står Solen på egna ben och levererar något av det bästa i pop-Sverige just nu.
Så här beskriver dom det själva:

"Solen är ett vanligt band. Bildat i en helt vanlig stad. Solen tampas med vanliga problem. Tycker borta är bra men att hemma är bäst. Att fredagar är härliga och söndagar väldigt jobbiga. Solen skriver vanliga låtar. Drömmer vanliga drömmar. Ibland blir Solen för full och somnar på bussen hem kl 23. Oftast dricker dock Solen efter sin förmåga och kommer hem vanlig tid.

Med tanke på denna övergripande karaktärslöshet och fullkomliga allmängiltighet är det lätt att fråga sig varför Solen ens finns. Solen har nu funnits i över fem år och är nu dessutom på väg att släppa sitt tredje album. Behövs det verkligen en till skiva av Solen? Förmodligen inte men det spelar ingen roll för skivan kommer släppas ändå. Och om skivan ändå släpps är det lika bra att lyssna för annars vore det slöseri vilket Solen precis som alla andra tycker är onödigt och ansvarslöst.

Vem vet. Kanske fyller ändå Solen någon slags funktion. Ibland spelar Solen live och då får folk en bra ursäkt till att dricka öl. Solen ger ibland ut LP-skivor som vissa tycker om att samla på. Och visst händer det att Solens medlemmar ibland får tillfälle att känna sig lite speciella.
Kanske är det gott nog."

- "Solen överraskar, samtidigt som de går in i version 2.0. Sveriges popscen är er att ta över." ([GAFFA](http://gaffa.se/recension/115388/bandet-gar-in-i-version-20/)) betyg 5/6

- "Solen har aldrig skämts för, eller tummat på, sin skräniga 90-talsindie" ([HYMN](http://hymn.se/2017/03/21/solen-kanslor-saljermiljonar/)) betyg 8/10
